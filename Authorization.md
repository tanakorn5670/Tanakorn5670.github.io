Authentication คือ ระบบการยืนยันตัวตนที่เมื่อเราจะเข้าใช้งานในเว็บไซต์ แอปพลิเคชั่นหรืออะไรก็ตามบนโลกออนไลน์ พูดง่ายๆก็คือ การ Log- in นั้นเองเช่น การเข้าสู่ระบบ Email, การเข้าสู่ระบบ Internet Banking และการเข้าสู่ระบบ social media ต่างๆ เพื่อเป็นการยืนยันตัวตนว่าเราคือคนๆนี้และกำลังจะใช้บริการต่างๆในฐานะคนนี้ พร้อมทั้งทำการตรวจสอบสิทธิ์ว่าผู้ใช้งานระบบนั้นมีสิทธิ์ใช้ได้และเป็นเจ้าของข้อมูลเหล่านั้นจริงๆ โดยการยืนยันนั้นก็จะมีการใส่ Username และ Password ไม่ว่าจะเป็นแบบที่เรากำหนดตั้งเองหรือแบบที่ระบบกำหนดมาให้เราใช้ตาม มันมีชื่อเรียกสั้นๆว่า AuthN.
การทำ Authentication มี 2 แบบ
1. การระบุตัวตน (Identification) คือผู้ใช้งานนั่นระบุว่าตนเองคือใครผ่านการล็อคอินโดยใช้ username และ password ซึ่งเป็นวิธีพื้นฐานที่หลายๆเว็บไซต์ หลายๆแอปพลิเคชั่นทำกัน
2. การพิสูจน์ตัวตน (Authentication) คือ ขั้นตอนที่ตรวจสอบหลักฐานเพื่อแสดงว่าเป็นบุคคลที่กล่าวอ้างจริง เป็นการยืนยันตัวตนอีกรอบ ใช้ในเวลาที่เราใช้แอปธนาคารในการทำธุรกรรมทางการเงิน ซึ่งมักจะใช้ในการยืนยันตนที่ต้องการความปลอดภัยขั้นสูง ซึ่งในปัจจุบันนั่นก็มีอีกหลายวิธีมากมายที่จะยืนยันตัวของเราได้อย่างปลอดภัยและมั่นใจว่าจะไม่มีใครเอา username และ password ของเราไปใช้ได้ เช่น การใช้ระบบ Biometric การสแกนลายนิ้วมือ การสแกนใบหน้าหรือรูม่านตาเป็นต้น แต่วิธีที่ดีรับความนิยมมาก การยืนยันการทำรายการโดยการกรอกรหัส OTP (One Time Password) นั่นเอง
Authorization
Authorization คือ ระบบการรักษาความปลอดภัยที่ระบุและกำหนดว่าระดับการเข้าถึงหรือสิทธิ์ของผู้ใช้ผ่านตัวตนที่เขาได้ล็อคอินหรือระบุ พูดง่ายๆ จะเป็นการระบุว่าคนๆนั้นที่เข้ามาในระบบนั้นสามารถทำอะไรในเว็บไซต์หรือแอปพลิเคชั่นนั้นๆบ้าง เรียกสั้นๆว่า AuthZ.
ซึ่งพอเรา Log-in เข้าสู่ระบบแล้ว ระบบทราบแล้วว่าเราเป็นใคร ระบบก็จะทำการ Authorization เพื่อตรวจสอบว่าเรามีสิทธิ์จะเห็นหรือจะทำอะไรบ้าง โดยมันก็คืออีกขั้นตอนของการทำ Authentication นั่นเอง ที่เราจะเห็นเป็นประจำเลยคือ การที่เว็บไซต์หรือแอปพลิเคชั่นนำมาปรับใช้กับการแยกผู้ใช้งานที่เป็นแบบ ฟรีและผู้ใช้งานแบบเสียเงิน เช่น เวลาที่เราดู YouTube หากเราล็อคอินด้วย อีเมลที่ไม่ได้สมัครบริการพรีเมี่ยม แบบเสียเงิน เราก็จะดูยูทูปแบบมีโฆษณานั่น แล้วถ้าเราล็อคอินด้วยอีเมลที่สมัครบริการที่เสียตัง แบบพรีเมี่ยม เราก็จะสามารถใช้งานยูทูปได้แบบไม่มีโฆษณา
ในระดับองค์กรนั่นก็มีการใช้ Authorization ในการระบุว่าพนังงานคนไหนสามารถเข้าถึงหรือใช้ข้อมูลของบริษัท และก็เป็นการระบุเพิ่มเติมอีกว่า ข้อมูลอันไหนที่พนักงานคนนั้นสามารถดูหรือใช้งานได้ ประโยชน์ของ การทำ Authorization คือให้แน่ใจว่าบุคคลนั้นจะไม่มีสิทธิ์เข้าถึงข้อมูลที่บริษัทต้องการรักษาความลับนั่นเอง
โดยทั่วไปแล้วการทำ Authentication และการทำ Authorization มักจะทำควบคู่กันไป ซึ่งเราจะไม่สามารถ รวมทั้ง 2 แบบเข้าด้วยกันได้ ไม่สามารถลดทอนให้เหลือเพียง 1 ขั้นตอนได้ ต้องทำคู่กันทั้งสอง แต่จะต้องทำ Authentication ก่อนเสมอเพื่อเป็นการระบุตัวตน และต้องทำ Authorization ตามเพื่อเป็นการกำหนดสิทธิ์ต่างๆในการเข้าถึง
ระบบการทำ Authentication และการทำ Authorizationที่ดีที่เราอยากแนะนำคือ Azure Active Directory หรือ Azure AD เป็นบริการ Identity & Access Management สำหรับควบคุมการเข้าถึงระบบ Cloud ซึ่งช่วยให้องค์กรสามารถทำ Single Sign-on ระหว่างระบบใน Data Center และระบบ Cloud ได้อย่างไร้รอยต่อ นั่นหมายความว่า หลังจากที่พนักงานในองค์กรทำการพิสูจน์ตัวตนเข้าสู่ระบบผ่าน AD ใน Data Center แล้ว จะสามารถเข้าใช้งานแอปพลิเคชันต่างๆ บนระบบ Cloud ไม่ว่าจะเป็น Office 365, Dynamic CRM Online หรือ Dropbox ได้ทันที โดยไม่ต้องพิสูจน์ตัวตนซ้ำอีกครั้ง Azure AD มีแผนการใช้งานให้เลือกให้ 4 แบบ คือ Free, Basic, Premium 1 และ Premium 2
